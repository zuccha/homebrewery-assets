# La Grotta Solbagliore

Avventurieri! Ecco la Grotta Solbagliore, venite alla ricerca del raro e prezioso _muschio stella_. Questa breve avventura per D&D 5e (2024) è pensata per un gruppo di quattro o cinque personaggi di 2° livello. Dovrebbe durare non più di cinque ore e include alcuni incontri e piccoli enigmi.

## Informazioni

Scritto da **zuccha**, versione 1.0 (2025-11-25).<br>
Creato con [Homebrewery](https://homebrewery.naturalcrit.com).<br>
Mappa creata con [Dungeon Scrawl](https://www.dungeonscrawl.com).

* **Sistema:** D&D 5e (2024)
* **Giocatori:** 4–5 personaggi
* **Livello:** 2°
* **Durata:** 3–5 ore

## Premessa

Ai giocatori è stato richiesto di recuperare del _muschio stella_ dalle camere interne della Grotta Solbagliore e di riportarne indietro quanto più possibile.

Dettagli come la posizione della grotta, lo scopo del muschio e l’urgenza della missione sono lasciati al GM che conduce questa mini-avventura.

{{note
##### Esempio: Un Sonno Maledetto

Alcuni abitanti di un villaggio nella foresta sono caduti in un profondo sonno, una maledizione da cui non possono essere risvegliati senza aiuto magico. L’anziano del villaggio incarica gli avventurieri di recuperare del _muschio stella_, l’ingrediente chiave dell’antidoto, dalla Grotta Solbagliore, un tempo luogo di raccolta del muschio, ora reclamato dalla natura. La quantità di muschio che il gruppo riuscirà a ottenere determinerà quante pozioni l’alchimista locale potrà preparare e, di conseguenza, quanti abitanti potranno essere salvati dalla maledizione.
}}

## Muschio Stella

Il _muschio stella_ è una pianta di colore verde scuro che, dopo alcuni minuti di esposizione alla luce solare, diventa di un giallo dorato e inizia a scintillare. Questa esposizione non solo altera il colore della pianta, ma ne attiva anche le proprietà medicinali. Perché ciò avvenga, il muschio deve essere esposto alla luce solare **prima della raccolta**; farlo dopo non ha alcun effetto.

Il valore del muschio, così come eventuali proprietà aggiuntive, è lasciato al GM, che può ampliarne gli usi in base alle esigenze della sua campagna.

## La Grotta

La Grotta Solbagliore deve il suo nome all’ingresso rivolto a sud, che riceve la luce solare per gran parte della giornata. I riflessi sulle pareti cristalline riempiono i corridoi di un tenue bagliore caldo.

La grotta è anche l'ambiente ideale per il _muschio stella_. L’umidità e l’oscurità delle camere più profonde permettono alla pianta di prosperare rigogliosa.

Anni fa, gli abitanti locali usavano la grotta come sito di raccolta, sfruttando la luce naturale per attivare le proprietà medicinali del muschio. Per portare la luce solare in profondità, scavarono finestre nella roccia e installarono specchi riflettenti.

Più recentemente, la grotta è diventata un luogo pericoloso. Una colonia di rugginofaghi ha invaso i tunnel, un piccolo gruppo di miconoidi ha trasformato alcune camere nella propria dimora e una coppia di ogre ha reclamato la sala più profonda. Questi abitanti formano una simbiosi inconsueta.

### Due Ogre

Berto e Cambero sono rispettivamente un ogre e un ogrillon. Scacciarono i lavoratori che un tempo occupavano la grotta e si stabilirono nella camera più profonda. Non sopportano la luce intensa, quindi hanno sigillato le finestre e rimosso molti degli specchi che prima convogliavano la luce solare nei corridoi.

I due si nutrono principalmente dei rugginofaghi catturati dai miconoidi; in cambio, gli ogre respingono gli avventurieri e mantengono la grotta in oscurità.

### I Miconoidi

Un piccolo gruppo di miconoidi, quattro adulti e il loro sovrano, ha stabilito la propria dimora nella grotta. Occupano la camera sud-ovest, dove le spore ricche di ferro del sovrano hanno permesso loro di addomesticare diversi rugginofaghi. I miconoidi allevano gli insetti come bestiame, li macellano e offrono le carcasse come tributo agli ogre.

I miconoidi non tollerano alcuna forma di luce e considerano gli ogre i guardiani della grotta.

### Rugginofaghi

Una colonia di rugginofaghi prospera nelle profondità sotterranee. Quando i loro tunnel sbucarono nella Grotta Solbagliore, gli insetti incontrarono i miconoidi. Alcuni furono condizionati dalle spore del sovrano e ora si comportano come bestiame semi-addomesticato, rispondendo prontamente ai suoi comandi.

## Gestire l’Avventura

Questa è una breve avventura basata sull’esplorazione, con un leggero elemento di enigma e alcuni combattimenti opzionali. Le fazioni della grotta reagiscono in modo logico a luce, rumore e intrusioni, ma non coordinano le loro mosse. I personaggi possono affrontare le stanze in qualsiasi ordine. Molti incontri possono essere evitati con astuzia o negoziazione.

**Come usare questa guida.** Il testo all’interno dei riquadri blu è pensato per essere letto ai giocatori. I nomi delle creature in grassetto rimandano alle statistiche presenti nel _Manuale dei Mostri_. Gli oggetti e gli incantesimi in corsivo si riferiscono alle voci del _Manuale del Giocatore_ oppure sono descritti nella sezione “Incantesimi e Oggetti” alla fine del documento.

{{pageNumber,auto}}


\page


<img src='https://raw.githubusercontent.com/zuccha/homebrewery-assets/main/Sunbathed%20Cave/Maps/Sunbathed%20Cave%20(IT).png' class="wide" style='width: 100%; display: block;' />

## Esplorare la Grotta

Gli avventurieri devono esplorare la grotta per recuperare quanto più _muschio stella_ possibile. La pianta cresce nelle tre camere principali della grotta (aree 6, 7 e 8), ognuna dotata di un diverso metodo per esporre il muschio alla luce del sole prima della raccolta:

* **Stanza nord-est (6):** Richiede quattro specchi per riflettere la luce solare dall’ingresso alla camera; tre sono mancanti e dispersi nelle aree 3, 6 e 7.
* **Stanza nord (7):** Richiede l'uso di fonti di luce magiche; alcune pergamene di _Luce Solare_ si trovano nelle aree 3 e 5.
* **Stanza sud-ovest (8):** Richiede la rimozione delle macerie e l’apertura delle imposte sul muro sud.

I personaggi possono utilizzare uno qualsiasi dei metodi menzionati sopra per illuminare il muschio, oppure trovare soluzioni alternative. In ogni caso, la pianta deve ricevere almeno tre minuti di luce solare diretta; le normali fonti luminose (come torce o l'incantesimo _Luce Diurna_) non sono sufficienti.

**Luce nella grotta.** A meno che non sia indicato diversamente, gran parte della grotta è illuminata da luce fioca. I miconoidi diventano ostili se esposti a luce intensa, mentre gli altri abitanti si limitano a esserne infastiditi.

**Riposo.** La grotta è pericolosa ma non pattugliata. Un riposo breve è generalmente sicuro nelle stanze liberate; un riposo lungo può attirare rugginofaghi erranti, a discrezione del GM.

\column

### 1: Ingresso

{{descriptive
Un’ampia apertura nel fianco della montagna si estende per 5 metri di larghezza e 6 metri di altezza. La luce del sole inonda l’ingresso, e i suoi riflessi sulle pareti cristalline proiettano un tenue bagliore caldo nei tre tunnel che si diramano nell’oscurità. Il terreno erboso esterno lascia rapidamente il posto alla pietra grezza mentre il sentiero scende nelle profondità della montagna. Un carro rotto giace vicino all’ingresso, rivestito da rampicanti, muto ricordo delle antiche operazioni di raccolta nella grotta.
}}

Impronte di età diversa segnano il terreno vicino all’ingresso, indicando un movimento regolare da e verso la grotta. Gli ogre lasciano la grotta durante la notte per andare a caccia, mentre i miconoidi non escono mai: le loro tracce risalgono al periodo in cui migrarono nella grotta. Un personaggio può effettuare una prova di Intelligenza (Investigare) o Saggezza (Sopravvivenza) per determinarne quantitativo e natura.

##### Informazioni sulle Impronte
| Risultato | Impronte                                        |
|:---------|:-------------------------------------------------|
| 9-       | Nessuna informazione utile.                      |
| 10–14    | Sono visibili varie impronte recenti.            |
| 15–19    | Alcune tracce appartengono a un ogre.            |
| 20–24    | Ci sono due serie di impronte di ogre.           |
| 25+      | Sono presenti anche vecchie tracce di miconoidi. |

{{pageNumber,auto}}


\page


### 2: Vicolo Cieco

{{descriptive
Un ampio tunnel diritto, alto 5 metri, si addentra a fondo nella grotta. La tenue luce proveniente dall’ingresso svanisce man mano che il passaggio scende. Vicino si trova un vicolo cieco, marcato solo da un odore acre e pungente.
}}

Questo tunnel è il percorso preferito dagli ogre, che si muovono comodamente grazie alla sua ampiezza. Berto spesso si ferma qui per urinare. Un personaggio che supera una prova di Intelligenza (Natura) con CD 15 riconosce l’odore come urina di ogre.

Uno specchio coperto da un panno è appeso alla parete del vicolo cieco, a 3 metri da terra. Un personaggio che supera una prova di Saggezza (Percezione) con CD 13 lo nota. Un supporto di legno vuoto sulla parete opposta può essere individuato esaminando brevemente l’area.

### 3: Tunnel Infestato dai Ragni

{{descriptive
Spesse e dense stratificazioni di ragnatele riempiono questo stretto passaggio. Avventurarsi in questa massa aggrovigliata è un’impresa adatta solo ai più audaci e capaci.
}}

Il tunnel è largo solo 1,5 metri e alto 2,5 metri. Due ragni lupo giganti hanno trasformato il passaggio nel loro nido, infestato da ragnatele che intrappolano avventurieri malcapitati.

**Tesoro.** All’interno del tunnel giace il corpo di un avventuriero morto. Il cadavere porta con sé 3 mo e una _pergamena magica_ contenente _Luce Solare_. In una nicchia a 4,5 metri dal varco nord si trova uno _specchio_ dal valore di 5 mo.

**Individuazione.** Un personaggio che supera una prova di Saggezza (Percezione) con CD 12 nota uno dei ragni. Con un 15 o più individua entrambi i ragni e il cadavere intrappolato nella ragnatela. Con un 18 o più nota anche la pergamena nella mano del cadavere.

**Attraversare le ragnatele.** Muoversi attraverso il passaggio richiede una prova di Forza (Atletica) o Destrezza (Acrobazia) con CD 12 per ogni turno di movimento. Con un fallimento, il personaggio resta intrappolato nelle ragnatele ed è trattenuto finché non supera una prova di Forza (Atletica) con CD 12.

**Muoversi senza farsi notare.** Un personaggio che tenta di attraversare il passaggio senza attirare l’attenzione deve superare una singola prova di Destrezza (Furtività) contro la Saggezza (Percezione) passiva dei ragni. Un fallimento li allerta immediatamente.

**Combattere i ragni.** Qualsiasi intrusione nel tunnel o azione che danneggi le ragnatele provoca l’attacco dei ragni.

**Bruciare le ragnatele.** Se incendiate, le fiamme si propagano per tutto il tunnel e bruciano per 1 minuto. Una creatura che termina il turno nel fuoco prende fuoco; i ragni fuggono immediatamente. Quando il fuoco si spegne, tutte le ragnatele sono distrutte e la pergamena è ridotta in cenere.

### 4: Crocevia

{{descriptive
Una grande camera aperta si estende davanti a voi. Un pilastro roccioso sale fino al soffitto, dove incontra un gruppo di stalattiti che incombono minacciose. Pozze d'acqua rivestono il pavimento, formate gocce che cadono costantemente dalle formazioni minerali. La stanza contiene alcune casse di legno vuote e un piccolo tavolo ricavato nella parete. Probabilmente, in passato questa stanza veniva usata per raccogliere e smistare il muschio.
}}

Le casse, ormai marce, non contengono nulla di valore. Sul tavolo giace una pila di documenti rovinati, quasi tutti illeggibili, ma una nota sopravvissuta descrive le istruzioni per esporre il muschio alla luce solare, come segue:

{{descriptive
##### Istruzioni per la Raccolta del Muschio
Per attivare le sue proprietà medicinali, il muschio stella deve essere esposto alla luce solare per alcuni minuti prima della raccolta. Ogni camera dove la pianta cresce in grandi quantità sfrutta metodi diversi per fornire tale luce:
* Stanza nord-est: Un sistema di quattro specchi riflette la luce dall’ingresso fino alla camera. Gli specchi devono essere allineati correttamente.
* Stanza nord: Questa camera è troppo profonda perché la luce naturale possa raggiungerla, quindi è necessaria una fonte di luce magica. Le pergamene contenenti un incantesimo di luce solare sono riposte nel ripostiglio nel corridoio nord-ovest.
* Stanza sud-ovest: Finestre scavate nella parete meridionale permettono alla luce diretta di entrare. Ricordarsi di chiudere le gelosie dopo l’uso, perché troppa luce impedisce al muschio di crescere.
}}

Ispezionando l’area del tavolo, un personaggio che supera una prova di Intelligenza (Investigare) con CD 15 trova la chiave del ripostiglio nascosta sotto il piano. La chiave ha un’etichetta che ne descrive la funzione.

### 5: Corridoio del Ripostiglio

Il corridoio è bloccato da un cumulo di rocce crollate. Un personaggio nota l’ostruzione con una prova di Saggezza (Percezione) con CD 10. Liberarla richiede circa 5 minuti e rivela il passaggio verso il ripostiglio.

La porta del ripostiglio è chiusa da una serratura arrugginita, che può essere aperta con una prova di Destrezza (Rapidità di Mano) con CD 15 usando arnesi da scasso, oppure sfondata con un attacco.

**Tesoro.** Il ripostiglio contiene tre _torce_ e una _pergamena magica_ contenente l'incantesimo _Luce Solare_. Sono presenti altre due pergamene troppo danneggiate per essere utilizzate; tuttavia, se viene lanciato _Riparare_, le pergamene tornano alla loro forma originale. Sono vuote e possono essere usate per trascrivere un trucchetto o un incantesimo di 1° livello, coprendo il normale costo di trascrizione pari a 25 mo ciascuna.

{{pageNumber,auto}}


\page


### 6: Dispensa

{{descriptive
Una camera aperta dal soffitto alto, le cui pareti sono ricoperte da fitte crescite di muschio stella. Quattro miconoidi lavorano metodicamente, sgusciando e smembrando rugginofaghi morti e gettandone i resti su una pila già consistente, creando quella che può essere descritta solo come una grottesca dispensa.
}}

Questa camera è il luogo in cui i miconoidi preparano le loro offerte per gli ogre. Quattro **miconoidi adulti** sono concentrati sul lavoro e prestano poca attenzione all’ingresso. I personaggi possono scegliere di tender loro un’imboscata oppure tentare di comunicare.

I miconoidi sono inizialmente guardinghi e ostili nei confronti degli umanoidi. Se i personaggi entrano nella camera portando torce accese o altre fonti di luce, i miconoidi attaccano immediatamente. In caso contrario, i personaggi possono tentare di comunicare, ottenendo informazioni sulla grotta e la relazione tra i miconidi e gli ogre. La luce intensa rende i miconidi aggressivi, mentre la luce solare diretta li spinge a fuggire nel panico, poiché per loro è letale.

**Muschio stella.** Le pareti della camera sono ricoperte di _muschio stella_. Se i personaggi collocano con successo tutti gli specchi sui supporti in legno presenti nella grotta, la luce solare raggiunge questa camera. Man mano che la luce riempie lo spazio, alcune chiazze di muschio iniziano a brillare e a cambiare verso un giallo dorato. Dopo 3–5 minuti di esposizione, i personaggi possono raccoglierne 0,5 chilogrammi.

**Tesoro.** Uno _specchio_ dal valore di 5 mo giace parzialmente sepolto sotto la pila di carcasse dei rugginofaghi. Un personaggio che ispeziona la pila lo trova automaticamente, mentre superare una prova di Saggezza (Percezione) con CD 13 permette di notarne un riflesso sotto i resti senza avvicinarsi. Inoltre, un personaggio che supera una prova di Intelligenza (Natura) con CD 13 scopre diverse piante medicinali che crescono tra il muschio. Possono essere usate come ingredienti per preparare una _pozione di guarigione_.

### 7: Tana degli Ogre

{{descriptive
Un ampio passaggio scende nelle profondità della montagna lungo un ripido sentiero di gradini rocciosi irregolari. Il tenue bagliore attorno al gruppo svanisce, e davanti attende soltanto l’oscurità.
}}

La camera a nord non è visibile dal crocevia; i personaggi devono prima scendere in un ripido canale per giungere nella tana degli ogre. Se entrano nella stanza, devono superare una prova di Destrezza (Furtività) con CD 10, oppure gli ogre addormentati si svegliano.

**Allerta.** La CD aumenta di 5 per ciascuna delle seguenti azioni (o simili) compiute in precedenza nella grotta: rompere la serratura del ripostiglio, combattere i miconoidi nella dispensa, bruciare le ragnatele o entrare nella stanza con una fonte di luce intensa.

{{descriptive
Una vasta camera quasi circolare si apre davanti a voi. Le pareti sono ricoperte di muschio stella, e sul lato destro si trova una limpida pozza d’acqua. In fondo alla sala è ammassata una piccola collezione di tesori. Due ogre dormono su rozzi giacigli.
}}

Gli ogre sono ostili verso gli intrusi, ma possono essere persuasi a lasciar passare i personaggi, condividere informazioni o restare neutrali se viene offerta loro abbastanza carne. Per convincerli è necessaria una prova di Carisma (Persuasione) con CD 20, ridotta di 1 per ogni creatura di taglia Media uccisa che i personaggi offrono come carne. Una prova riuscita li rende indifferenti e disposti a scambiare lo specchio in loro possesso con la carne. Gli ogre indifferenti rifiutano comunque la luce intensa e attaccheranno se minacciati o esposti a illuminazione brillante.

**Combattere gli ogre.** Berto è un **ogre** e Cambero è un **ogre ogrillon**. Sono affamati e attaccano il bersaglio più “appetitoso”. Una volta per combattimento, Berto può usare la sua Reazione per colpire il pavimento con la clava, facendo crollare alcune stalattiti al centro della stanza. Tutte le creature nel raggio di 3 metri devono superare un tiro salvezza su Destrezza con CD 15 o subire 1d6 danni perforanti e 1d6 danni contundenti, o la metà dei danni in caso di successo.

Un personaggio può tentare di far crollare le stalattiti spendendo un’Azione e superando una prova di Forza con CD 15, purché le abbia notate.

**Muschio stella.** Le pareti della camera sono ricoperte di _muschio stella_. Se i personaggi riescono a illuminare la stanza con luce solare, il muschio inizia a brillare e diventa di un giallo dorato. Dopo 3–5 minuti di esposizione, possono raccoglierne 1 chilogrammo.

**Tesori.** Gli ogre hanno accumulato una piccola pila di tesori. Una prova di Saggezza (Percezione) CD 15 (che richiede la vista) rivela uno _specchio_ del valore di 5 mo tra gli oggetti. Con un risultato di 20 o superiore, il personaggio nota anche due _lingotti d’argento_ da 25 mo ciascuno. I personaggi trovano automaticamente tutti i tesori se ispezionano la stanza con calma.

### 8: Nido dei Miconoidi

Il sentiero che conduce alla stanza sud-ovest è bloccato da una densa parete di filamenti fungini, che si apre automaticamente in risposta alle spore dei miconoidi. Versare almeno una otre d’acqua sui filamenti li ammorbidisce, facendo ritrarre la parete. La massa fungina ha 15 punti ferita e CA 10 ed è vulnerabile ai danni da fuoco e radiosi. Ridurre la barriera a 0 punti ferita la distrugge e libera l’accesso alla stanza. Un miconoide collaborativo può aprire il varco ai personaggi.

{{descriptive
Un odore di muffa aleggia nell’aria e un sottile velo di spore danza nella stanza. Due cadaveri di avventurieri giacciono a terra, circondando una colossale figura fungina le cui ife si estendono dal centro della camera fino alle pareti circostanti.
}}

{{pageNumber,auto}}


\page


Questo è il luogo in cui i miconoidi risiedono quando non stanno preparando le offerte nella stanza nord-est. Il miconoide sovrano non lascia mai questa camera, e le sue ife si estendono in profondità nel terreno e attraverso la grotta, confinandolo qui. Tramite queste ife, il sovrano percepisce disturbi come movimenti, luce intensa o violenza altrove nella grotta, ma non può distinguerne i dettagli né comunicare a distanza.

**La camera.** La parete ovest presenta diverse aperture che collegano la stanza alla colonia di rugginofaghi. Da qui, il sovrano rilascia spore calmanti che attirano le creature, che vengono uccise e macellate per gli ogre. La parete sud contiene alcune finestre che si affacciano verso l’esterno. All’interno sono sigillate da filamenti fungini, mentre le imposte di legno possono essere forzate con una prova di Forza con CD 15. All’esterno, le finestre sono sepolte sotto cumuli di detriti: una prova di Intelligenza (Indagare) o Saggezza (Percezione) con CD 13 permette di individuarle, e liberarle richiede alcuni minuti di lavoro. Aprire le imposte espone la stanza alla luce solare, che brucia il miconide, impedito dalle sue ife a lasciare la camera.

**Reazioni e interazioni.** Se i personaggi iniziano a forzare le imposte dall’esterno, il sovrano invia un appello telepatico affinché se ne vadano: i personaggi percepiscono il messaggio, ma non ne riconoscono la fonte a meno che non abbiano già incontrato il sovrano o osservato il suo comportamento altrove. Quando i personaggi entrano nella stanza, il sovrano comunica con loro. La sua attitudine è ostile se i personaggi hanno distrutto la barriera fungina, ucciso i miconoidi della dispensa, eliminato gli ogre o aperto le finestre; altrimenti resta neutrale. Il sovrano avverte i personaggi di lasciare la grotta in pace.

**Combattere il sovrano.** Se i personaggi ignorano l’avvertimento, il **miconoide sovrano** richiama due **rugginofaghi** dai tunnel vicini e risveglia un **miconide servo delle spore** disteso al suo fianco, quindi attacca il gruppo. Una volta per combattimento, il sovrano può usare la sua Azione per far ricrescere una versione indebolita della barriera fungina sulla soglia: la parete si forma con 5 punti ferita e CA 10.

**Muschio stella.** Le pareti della camera sono ricoperte di _muschio stella_. Se i personaggi aprono le finestre, la luce solare riempie la stanza e alcune chiazze di muschio iniziano a brillare e diventano di un giallo dorato. Dopo 3–5 minuti di esposizione, i personaggi possono raccoglierne 0,5 chilogrammi.

**Tesoro.** Un personaggio che supera una prova di Intelligenza (Natura) con CD 13 individua alcune piante medicinali che crescono tra il muschio; possono essere usate come ingredienti per preparare una _pozione di guarigione_. Inoltre, i personaggi possono raccogliere una piccola quantità di _spore comunicanti dei miconoidi_. Al contatto con le spore, si avverte un leggero formicolio nella mente. Una prova di Intelligenza (Natura) con CD 15 permette di identificarle come spore conservate che consentono a due creature di comunicare telepaticamente per un breve periodo.

\column

## Conclusione

Una volta che i personaggi hanno raccolto il _muschio stella_ dalle camere illuminate, possono lasciare la Grotta Solbagliore in qualsiasi momento. Gli abitanti della grotta non li inseguono all’esterno.

Consegnare il muschio al mandante conclude l’avventura. La quantità di muschio recuperata determina quante dosi di medicina potranno essere prodotte, o quante persone potranno essere aiutate, a seconda della premessa scelta dal GM.

### Conseguenze

A seconda delle azioni dei personaggi, l’equilibrio della grotta può cambiare:

- Se gli ogre sopravvivono: pretendono tributi dagli insediamenti vicini o tentano di riprendere il controllo della grotta.
- Se i miconoidi sopravvivono: richiudono lentamente i tunnel e ripristinano l’oscurità. Potrebbero diventare alleati strani e schivi o futuri ostacoli.
- Se miconidi e ogre vengono eliminati: i rugginofaghi si espandono senza controllo nei tunnel, creando un nuovo problema per la popolazione locale.
- Se la luce solare viene ripristinata: alcune camere tornano al loro uso originario, e gli abitanti della zona riprendono le operazioni di raccolta.

Il GM può estendere l’avventura introducendo una nuova minaccia attirata dalla luce solare o rivelando che gli effetti del muschio sono solo il primo passo di un mistero più grande.

### Ricompense

Oltre a qualsiasi tesoro recuperato nella grotta, i personaggi possono ricevere ulteriori ricompense in base alle necessità del mandante o al tono della campagna.

## Incantesimi e Oggetti

#### Spore Comunicanti dei Miconoidi

Sottili spore prodotte dai miconoidi per comunicare. Due creature possono consumarle per comunicare telepaticamente per 1 minuto in raggio di 24 metri.

#### Luce Solare

*Evocazione di 1° livello (Chierico, Druido, Paladino, Ranger, Stregone)*

**Tempo di lancio:** :: 1 azione
**Gittata:**         :: 18 m
**Componenti:**      :: S, V
**Durata:**          :: 5 minuti

Per la durata dell'incantesimo, un fascio di luce solare si sprigiona da un punto entro gittata e riempie una sfera del raggio di 6 metri. L'area della luce solare emette luce intensa e poi luce fioca per ulteriori 6 metri.

{{pageNumber,auto}}
